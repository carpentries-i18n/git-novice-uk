---
title: Автоматизоване управління версіями
teaching: 5
exercises: 0
questions:
- "Що таке контроль версій і чому ми маємо його використовувати?"
objectives:
- "Зрозуміти переваги автоматизованої системи управління версіями."
- "Зрозуміти основи роботи автоматизованих систем управління версіями."
keypoints:
- "Контроль версій схожий на необмежене 'скасування' (undo)."
- "Контроль версій також дозволяє багатьом людям працювати паралельно."
---

Ми почнемо з розгляду того, як контроль версій може бути використаний
для відстеження того, що і коли зробив один користувач.
Навіть якщо ви не співпрацюєте з іншими людьми,
автоматизований контроль версій набагато краще, ніж ця ситуація:

!["Piled Higher and Deeper", Jorge Cham, http://www.phdcomics.com](../fig/phd101212s.png)

"Piled Higher and Deeper",  Jorge Cham, http://www.phdcomics.com

Ми всі були в цій ситуації раніше: здається непотрібним мати кілька
майже ідентичних версій одного документа. Деякі
текстові процесори дозволяють нам впоратися з цим трохи краще, наприклад, Microsoft 
Word може 
[відстежувати зміни](https://support.office.com/en-us/article/Track-changes-in-Word-197ba630-0f5f-4a8e-9a77-3712475e806a), 
Google Docs підтримує [історію версій](https://support.google.com/docs/answer/190843?hl=en), а 
LibreOffice - [запис та відображення змін](https://help.libreoffice.org/Common/Recording_and_Displaying_Changes).

Системи управління версіями починають з зберігання базової (тобто початкової) версії документа, а
потім записують зміни, які ви робите на кожному етапі редагування. Ви можете
думати про це як про запис вашого прогресу: ви можете перемотати його назад, щоб почати з базової версії
документу та відтворити кожну внесену вами зміну, в кінцевому підсумку 
прийшовши до вашої більш пізньої версії.

![Зміни зберігаються послідовно](../fig/play-changes.svg)

Якщо ви будете розглядати зміни, як щось окреме від самого документу, ви
можете уявити собі процес «відтворення» різних наборів змін на базовому документі, який, зрештою, 
призведе до різних версій цього документа. Наприклад, два користувача можуть робити незалежні
набори змін у одному документі.

![Різні версії можуть бути збережені](../fig/versions.svg)

Якщо немає конфліктів, тобто немає ситуації, коли декілька користувачів вносять зміни до одного й того ж розділу документа, то буде можливо 
включити два набори змін до одного базового документа.

![Різні версії можуть бути об'єднані](../fig/merge.svg)

Система управління версіями - це інструмент, який відстежує ці зміни для нас, 
по суті створюючи різні версії наших файлів. Це дозволяє нам вирішити,
які зміни будуть внесені до наступної версії (кожен запис цих змін
називається [коміт]({{ page.root }}{% link reference.md %}#commit)), і зберігає корисні метадані
про зміни. Повна історія комітів для конкретного проєкту та їх
метадані складають [репозиторій]({{ page.root }}{% link reference.md %}#repository).
Репозиторії, які знаходяться на різних комп'ютерах, можуть бути синхронізовані, що сприяє
співпраці між різними людьми.

> ## Давня Історія Систем Управління Версіями
>
> Автоматизовані системи управління версіями не є чимось новим.
> Інструменти, такі як [RCS](https://en.wikipedia.org/wiki/Revision_Control_System), [CVS](https://en.wikipedia.org/wiki/Concurrent_Versions_System), або [Subversion](https://en.wikipedia.org/wiki/Apache_Subversion) існують з початку 1980-х років і використовуються 
> багатьма великими компаніями.
> Однак багато з них зараз вважаються застарілими системами через різні 
> обмеження у своїх можливостях.
> Більш сучасні системи, такі як Git та [Mercurial](https://swcarpentry.github.io/hg-novice/),
> є *розподіленими*, що означає, що їм не потрібен централізований сервер для розміщення репозиторію.
> Ці сучасні системи також включають потужні інструменти злиття змін (merging), які дозволяють багатьом 
> авторам працювати над одними й тими ж файлами
> одночасно.
{: .callout}

> ## Написання Статті
>
> *   Уявіть, що ви склали чудовий абзац для статті, яку ви пишете, але пізніше ви зіпсували 
>    його. Як би ви отримали попередню *чудову* версію вашого висновку? Чи можливо це взагалі?
>
> *   Уявіть, що у вас є 5 співавторів. Як би ви відстежували зміни та коментарі, 
>     які вони вносять до вашої статті? Якщо ви використовуєте LibreOffice Writer або Microsoft Word, що станеться, якщо 
>     ви приймете зміни, внесені за допомогою опції `Відстежувати зміни` ("Track Changes")? Чи будете ви мати 
>     історію цих змін?
>
> > ## Відповідь
> >
> > *   Відновити чудову версію можливо тільки якщо ви створили копію
> >     старої версії статті. Небезпека втрати хороших версій часто
> >     призводить до проблемного робочого процесу, проілюстрованого у коміксі з PhD Comics
> >     на початку цієї сторінки.
> >     
> > *   Спільна робота над документами за допомогою традиційних текстових процесорів є громіздкою.
> >     Або кожен співробітник повинен працювати над документом послідовно
> >     (сповільнюючи процес написання), або ви повинні відправляти 
> >     нову версію всім співробітникам і вручну додавати їх коментарі
> >     у документ. Режими 'відстеження змін' ('track changes') або 'запису змін' ('record changes') можуть 
> >     зробити зміни більш помітними та спростити їх додавання, але як тільки ви
> >     погоджуєтесь прийняти зміни, ви втрачаєте їх історію. Після цього ви більше не будете знати хто
> >     запропонував цю зміну, чому вона була запропонована, або коли вона була
> >     додана до документу. Навіть текстові онлайн-процесори, такі як
> >     Google Docs або Microsoft Office Online, не вирішують повністю ці
> >     проблеми.
> {: .solution}
{: .challenge}

